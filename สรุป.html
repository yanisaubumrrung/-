<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<style type="text/css">
body {
	background-color: #9FC;
}
</style>
</head>

<body>
<h3>คำพูดที่ว่า <strong>&ldquo;ถ้าอยากพบชีวิตใหม่ก็จงวิ่งมาราธอน&rdquo;</strong> อาจจะไม่จริงเสมอไป หากการวิ่งเป็นส่วนหนึ่งของชีวิตใครบางคน ระยะทางไม่ใช่เรื่องสำคัญที่สุด ในเมื่อเรายังมีก้าวแรกของการวิ่งและยังคงก้าวต่อไปอย่างสม่ำเสมอ นั่นแหละคือจุดเริ่มต้นของการเปลี่ยนแปลงที่จะทำให้เราได้พบกับสิ่งดีๆ ที่มาพร้อมกับชีวิตใหม่ และได้พบกับสิ่งมหัศจรรย์ที่เราสร้างได้ด้วยตัวเอง ซึ่งมีดังต่อไปนี้</h3>
<ol>
  <li>
    <h3><strong>การวิ่งคือการออกกำลังกายที่ประหยัด</strong> - การวิ่งเราสามารถวิ่งที่ไหนก็ได้ เบื้องต้นขอแค่เพียงมีรองเท้าที่เหมาะสมก็สามารถวิ่งได้แล้ว ต่างจากการออกกำลังกายประเภทอื่นๆ ที่ส่วนชนิดมักจะต้องมีการซื้ออุปกรณ์หลายอย่างและต้องเสียค่าใช้จ่ายในการใช้พื้นที่สำหรับออกกำลังกาย เช่น ฟิตเนส สนามกีฬาต่างๆ</h3>
  </li>
  <li>
    <h3><strong>การวิ่งช่วยเผาผลาญไขมันได้ดี</strong> - การออกกำลังกายด้วยการวิ่ง 45 นาที นอกจากจะเกิดการเผาผลาญระหว่างการวิ่งแล้ว เมื่อหยุดวิ่ง ร่างกายจะเผาผลาญไขมันไปได้อีก 14 ชั่วโมง หากเราวิ่งเป็นประจำอย่างน้อย 3-5 วันต่อสัปดาห์ จะช่วยให้ร่างกายฟิตและเฟิร์มได้ไม่ยากเลย</h3>
  </li>
  <li>
    <h3><strong>การวิ่งช่วยลดภาวะไขมันอุดตันเส้นเลือด</strong> - การวิ่งออกกำลังกายอย่างสม่ำเสมอจะช่วยลดระดับคอเลสเตอรอลหรือไขมันในเลือดได้ ซึ่งหากในเลือดมีระดับคอเลสเตอรอลที่สูงอาจเป็นปัจจัยเสี่ยงต่อโรคหัวใจ โรคเบาหวาน และไขมันอุดตันเส้นเลือด ฉะนั้นการวิ่งจึงถือเป็นการลดความเสี่ยงที่จะก่อให้เกิดโรคเหล่านั้นได้</h3>
  </li>
  <li>
    <h3><strong>การวิ่งช่วยป้องกันโรคหลอดเลือดหัวใจ</strong> - การวิ่งจะช่วยกระตุ้นการทำงานของระบบสูบฉีดเลือด ช่วยกระตุ้นการเต้นของหัวใจ รวมทั้งช่วยขยายปอด เพิ่มออกซิเจนในเลือด ส่งผลให้หายใจโล่งสบายมากขึ้น ซึ่งก็จะทำให้ระบบหลอดเลือดหัวใจทำงานอย่างคล่องตัว ลดการติดขัดของหลอดเลือด ที่เป็นปัจจัยต้นๆ ของการเกิดโรคหลอดเลือดหัวใจ</h3>
  </li>
  <li>
    <h3><strong>การวิ่งช่วยลดความดันโลหิต</strong> - การวิ่งเป็นการออกกำลังกายแบบคาร์ดิโอ คือเน้นกระตุ้นการทำงานของหัวใจและหลอดเลือด ซึ่งผลการศึกษาจากสมาคมโรคหัวใจแห่งสหรัฐอเมริกาก็พบว่า ประโยชน์ของการวิ่งวันละ 5 นาทีเป็นประจำ สามารถช่วยลดความเสี่ยงโรคความดันโลหิตสูง โรคคอเลสเตอรอลในเลือดสูง และโรคเบาหวานได้ด้วย</h3>
  </li>
  <li>
    <h3><strong>ช่วยกระตุ้นการทำงานของสมอง ลดความเสี่ยงเป็นอัลไซเมอร์</strong> - การออกกำลังกายด้วยการวิ่งจะช่วยกระตุ้นการเต้นของหัวใจ สูบฉีดเลือดได้ดี ช่วยให้เลือดและออกซิเจนไหลเวียนในสมองได้อย่างเต็มที่มากขึ้น ส่งผลดีต่อสมองส่วนฮิปโปแคมปัส ซึ่งเป็นสมองที่ทำหน้าที่เรียนรู้และจดจำ จึงทำให้ลดความเสี่ยงต่อการเป็นอัลไซเมอร์ได้</h3>
  </li>
  <li>
    <h3><strong>การวิ่งช่วยสร้างกล้ามเนื้อ</strong> - ปกติแล้วกล้ามเนื้อคนเราจะเริ่มลดลงเมื่ออายุ 30 ปีขึ้นไป การวิ่งออกกำลังกายอย่างสม่ำเสมอจะสามารถช่วยฟื้นฟูกล้ามเนื้อกลับมาอีกครั้ง โดยเฉพาะผู้ที่ร่างกายมีปริมาณไขมันเยอะจนแทบจะไม่มีกล้ามเนื้อ การวิ่งจะช่วยสลายไขมันและแปรเปลี่ยนมาเป็นกล้ามเนื้อแทน ทำให้เรามีรูปร่างดี หุ่นกระชับ สวมใส่เสื้อผ้าก็ดูดีมีความมั่นใจ</h3>
  </li>
  <li>
    <h3><strong>การวิ่งทำให้ได้สัมผัสกับธรรมชาติ</strong> - สถานที่สำหรับวิ่งออกกำลังกายส่วนใหญ่ก็คือสวนสาธารณะที่แสนร่มรื่น ขณะวิ่งเราจะได้สัมผัสกับธรรมชาติ และปล่อยใจให้ผ่อนคลายไปกับสุนทรียภาพรอบตัว เรียกว่านอกจากสุขภาพร่างกายดีแล้ว สุขภาพใจก็ดีตามไปด้วย</h3>
  </li>
  <li>
    <h3><strong>การวิ่งทำให้มีโอกาสได้พบปะกับเพื่อนใหม่ๆ</strong> - อย่างที่บอกว่าสวนสาธารณะเป็นจุดรวมตัวของผู้ออกกำลังกายมากมายโดยเฉพาะการวิ่ง หากเรามาวิ่งก็จะได้พบผู้คนต่างๆ มากมาย อาจได้พบปะผูกมิตรกับเพื่อนใหม่ๆ ที่รักสุขภาพเหมือนกัน บางคนถึงกับได้คอนเนกชั่นเรื่องงานจากการมาวิ่งเลยทีเดียว</h3>
  </li>
  <li>
    <h3><strong>การวิ่งทำให้เราค้นพบและเข้าใจตัวเอง</strong> - การวิ่งเป็นการออกกำลังกายที่เราทำด้วยตัวเอง ซึ่งจะทำให้เราได้อยู่กับตัวเองมากขึ้น ได้คุยกับตัวเอง ได้เข้าใจตัวเองมากขึ้น</h3>
  </li>
  <li>
    <h3><strong>การวิ่งช่วยให้อารมณ์ดีและลดความเครียด</strong> - การวิ่งจะช่วยกระตุ้นให้ร่างกายหลั่งสารเอนดอร์ฟิน (Endorphins) หรือแห่งความสุขออกมา ทำให้นักวิ่งรู้สึกสดชื่น ผ่อนคลาย หายจากความตึงเครียด</h3>
  </li>
  <li>
    <h3><strong>การวิ่งทำให้นอนหลับได้ดีขึ้น</strong> - เหตุผลที่ทำให้เรานอนไม่หลับอาจเป็นเพราะร่างกายเสียสมดุล ซึ่งเป็นผลมาจากการใช้ชีวิตประจำวัน ทำให้เกิดความเครียด กลายเป็นคนนอนหลับยาก นอนหลับไม่สนิท หรือพักผ่อนไม่เพียงพอ ซึ่งใช้การวิ่งช่วยทำให้ระบบต่างๆ ของร่างกายทำงานอย่างเป็นระบบและมีสมดุล ก็จะทำให้เรานอนหลับได้สนิทมากกว่าที่เคย</h3>
  </li>
  <li>
    <h3><strong>การวิ่งช่วยให้ผิวพรรณสดใส</strong> - การวิ่งออกกำลังกายสิ่งที่ได้อย่างแน่นอนก็คือได้เสียเหงื่อ ซึ่งเหงื่อที่ถูกขับออกมาจะช่วยเราชะล้างสิ่งสกปรกในรูขุมขนออกมาด้วย ทำให้ผิวพรรณเปล่งปลั่งสดใส แถมร่างกายก็ยังสดชื่นอีกด้วย</h3>
  </li>
  <li>
    <h3><strong>การวิ่งช่วยให้มีอายุยืนขึ้น</strong> - จากผลการวิจัยเรื่อง Running as a Key Lifestyle Medicine for Longevity ตีพิมพ์ในวารสาร Progress in Cardio Disease ได้สรุปว่านักวิ่งสามารถลดความเสี่ยงต่อการเสียชีวิตก่อนวัยอันควรได้ถึง 25-40% และพบว่าการวิ่งทุกๆ 1 ชั่วโมง ช่วยต่อชีวิตได้ประมาณ 7 ชั่วโมงเลยทีเดียว</h3>
  </li>
  <li>
    <h3><strong>การวิ่งฝึกความมีวินัย</strong> - แน่นอนว่าการเริ่มต้นวิ่งออกกำลังกายในช่วงแรก จะพบว่ารู้สึกปวดเมื่อยกล้ามเนื้อจนไม่อยากจะออกไปวิ่งอีก บวกกับความขี้เกียจและขาดแรงจูงใจในการออกไปวิ่งทำให้ขาดความต่อเนื่อง แต่สำหรับคนที่มีเป้าหมายชัดเจน จะวิ่งอย่างสม่ำเสมอ ซึ่งผลที่ได้รับไม่เพียงทำมีสุขภาพที่ดี แต่ยังฝึกให้เรามีวินัย ซึ่งทำให้เราสามารถนำไปใช้ในชีวิตประจำวันนอกเหนือจากการวิ่งได้</h3>
  </li>
</ol>
<h3>สำหรับใครที่ไม่ค่อยวิ่งออกกำลังกาย อาจจินตนาการไม่ออกว่าจะช่วยให้ได้ชีวิตใหม่อย่างไร โดยเฉพาะคนที่ใช้ชีวิตอย่างไม่คำนึงถึงสุขภาพ จนโรคภัยต่างๆ รุมเร้า มีความเครียดสะสมจากการทำงานจนร่างกายอ่อนล้า แต่หากลองเปลี่ยนความคิด หยิบรองเท้าวิ่งมาสวมแล้วเริ่มต้นวิ่งสักครั้ง วิ่งอย่างสบายๆ ไม่ฝืน วิ่งเป็นประจำ เราจะพบความเปลี่ยนแปลงของร่างกาย สุขภาพจะดีขึ้น สุขภาพจิตก็แจ่มใส ได้พบกับชีวิตใหม่ที่แสนมหัศจรรย์อย่างแน่นอน</h3>
<p>&nbsp;</p>
</body>
</html>
