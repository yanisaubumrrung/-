<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<style type="text/css">
body {
	background-color: #9F6;
}
</style>
</head>

<body>
<p><strong>วิ่ง&rdquo; เป็นการเคลื่อนไหวอย่างรวดเร็ว (เร็วกว่าเดิน) คนเรารู้จัก และคุ้นเคยกับการวิ่งมาช้านาน ที่ผ่านมาเมื่อมีเรื่องเร่งรีบที่ต้องการให้ทันเวลาเราก็จะวิ่งกันเป็นปกติ หรือในยามวิกฤตที่อันตรายกำลังจะมาถึงเราก็วิ่งเช่นกัน และวิ่งเร็วกว่าปกติเสียด้วย</strong></p>
<p><em>หากวันนี้ เราไม่ได้ &ldquo;วิ่ง&rdquo; เพียงเพราะเรา &ldquo;รีบ&rdquo; อีกต่อไปแล้ว</em></p>
<p>การวิ่งยังมีความหมายในมิติอื่นๆ อีกด้วย ซึ่ง <strong>วิโรจน์ สุทธิสีมา</strong> สำรวจความหมายของการวิ่ง และเขียนอธิบายไว้ในวิทยานิยพนธ์ของเขาที่ชื่อว่า <em>&ldquo;การสื่อสารกับวาทกรรมการวิ่งในสังคมไทย&rdquo;</em> ซึ่งขอสรุปบางส่วนมากนำเสนอดังนี้</p>
<p>การวิ่งในทางวาทกรรมไม่ใช่เพียงกิจกรรมทางกาย อันได้แก่ การเคลื่อนที่ด้วยเท้าไป ข้างหน้าด้วยความเร็วกว่าการเดิน หากยังเป็นผลผลิตจากสื่อประเภทต่างๆ จากผู้คนและระบบ สังคม จากสถาบันทางอํานาจในสังคม อันยังผลให้การวิ่งมี ความหมายหลากหลาย สลับซับซ้อน และเกี่ยวข้องกับการลําดับคุณค่าของการวิ่งที่แตกต่างกัน ออกไปในแต่ละยุคอีกด้วย จากงานวิชาการข้างต้นแบ่งการสื่อสารกับวาทกรรมการวิ่งในสังคมไทยตั้งแต่อดีตจนถึงปัจจุบัน ได้เป็นทั้งหมด 3 ยุค</p>
<h3><strong>1. ยุคโบราณ: การวิ่งในฐานะส่วนหนึ่งของวิถีชีวิตและความเป็นอยู่</strong></h3>
<p>ในยุคโบราณของไทยนั้น กินระยะเวลาครอบคลุมตั้งแต่มีเอกสารเชิงประวัติศาสตร์บันทึกเอาไว้ อันได้แก่ สมัยอาณาจักรสุโขทัย ไล่เรียงเรื่อยมาจนถึงช่วงก่อนพุทธศตวรรษที่ 25 การวิ่งจึงเป็นเพียงส่วนหนึ่งของวิถีชีวิตและความเป็นอยู่ประจําวัน และแทรกซึมเข้าไปอยู่ ในกิจกรรมที่คนในยุคโบราณต้องการเคลื่อนไหวให้เร็วขึ้น ไม่ว่าจะเป็นส่วนหนึ่งของศึกสงคราม การหนีจากภยันตรายต่างๆ หรือการละเล่นตามประเพณีและเทศกาลของชนชั้นล่าง</p>
<h3><strong>2. ยุคเปลี่ยนผ่าน: วาทกรรมวิทยาศาสตร์และการแพทย์</strong></h3>
<p>เป็นยุคที่วาทกรรมวิทยาศาสตร์และการแพทย์เข้าครอบครองพื้นที่ สื่อเกี่ยวกับการวิ่งในสังคมไทย โดยสามารถย้อนหลังไปได้ตั้งแต่ช่วงต้นพุทธศตวรรษที่ 25 (พ.ศ. 2500) ความหมายของการวิ่งไม่ได้เป็นเพียงส่วนหนึ่งของชีวิตประจําวันอีกต่อไป หากแต่ยังครอบคลุมถึงการวิ่งในฐานะส่วนหนึ่งของกีฬา การวิ่งในฐานะกีฬาโดยตัวเอง และการวิ่งในฐานะการออกกําลังกาย การวิ่งในยุคนี้คือการผสานความคิดทางวิทยาศาสตร์และการแพทย์เข้ากับการวิ่ง โดยเฉพาะอย่างยิ่ง การสร้างวาทกรรม <strong>&ldquo;วิ่งเพื่อสุขภาพ&rdquo;</strong></p>
<p>กระแสการวิ่งออกกำลังกายเพื่อสุขภาพ ที่ไม่ได้มองเรื่องประเด็นการแพ้ชนะเป็นหลัก เริ่มเด่นชัดมาขึ้นในช่วง 2526-29  โดยใน พ.ศ. 2530 มีการจัดการวิ่งมาราธอนครั้งใหญ่เพื่อเปิดสะพานพระราม 9 ประชาชนไปรวมวิ่งจำนวนมาก (ดูภาพเปิดเรื่อง) และทำให้ผู้รักการวิ่งเพิ่มขึ้นจนเกิดเป็นยุคที่เรียกว่า <strong>&ldquo;รันนิ่งบูม&rdquo;</strong></p>
<h3><strong>3. ยุคปัจจุบัน: วาทกรรมผสมผสานและวาทกรรมอารมณ์ความรู้สึก</strong></h3>
<p>การวิ่งก้าวเข้าสู่ยุคปัจจุบัน ซึ่งเป็นยุคที่มีลักษณะวาทกรรมผสมผสานหลากหลายรูปแบบ แม้ว่าวาทกรรมวิทยาศาสตร์และการแพทย์จะยังแสดงบทบาทในฐานะวาทกรรมหลักของการวิ่ง อาทิ ตารางการฝึกซ้อม วัดค่าสถิติด้วยตัวเลข การวิ่งเพื่อสุขภาพ แต่มิติของอารมณ์ ความรู้สึกได้ก้าวเข้ามามีบทบาทมากขึ้นจนเทียบเท่าวาทกรรมหลัก อันได้แก่ การวิ่งเพื่อแรง บันดาลใจ, วิ่งสู่ชีวิตใหม่</p>
<p>ในแง่ของภาคปฏิบัติการวาทกรรมนั้น ยังพบว่าสถาบันทางเศรษฐกิจเข้ามาใช้กระแสความนิยมในการวิ่งออกกําลังกายเพื่อผลประโยชน์ทางการค้า โดยเฉพาะอย่างยิ่งการจําหน่ายอุปกรณ์กีฬาและการจัดงานวิ่งแข่งขัน, สถาบันที่ได้งบประมาณจากรัฐที่ดูแลเรื่องสุขภาพ ก็ส่งเสริมออกกําลังกายแทนการรักษาโรค เข้ามาร่วมสร้างโครงการ <strong>&ldquo;วิ่งสู่ชีวิตใหม่&rdquo;</strong> อันถือเป็นการบริหารจัดการทางอํานาจ (Exercise power) ด้วยการใช้กระแสความนิยม</p>
<p>งานวิจัยของ วิโรจน์ สุทธิสีมา ยังรวบรวมข้อมูลให้เห็นว่า &ldquo;การวิ่ง&rdquo; ในมิติต่างๆ ผ่านภาพยนตร์หลายเรื่องที่มี &ldquo;การวิ่ง&rdquo; เป็นประเด็นหลักของเรื่อง, เป็นฉากสำคัญ ฯลฯ เช่น</p>
<p><em><strong>เด็กหญิงวัลลียอดกตัญญู</strong> </em>(พ.ศ. 2528) เรื่องของเด็กหญิงที่ต้องวิ่งไปกลับระหว่างบ้านกับโรงเรียนเพื่อมาดูแลแม่พิการ, <em><strong>บ้านผีปอบ</strong></em> (พ.ศ. 2532) เรื่องของผีปอบที่ออกอาละวาด แล้วชาวบ้านต้องวิ่งหนีกันออลหมานตลอดทั้งเรื่อง, <em><strong>รัก 7 ปี ดี 7 หน</strong> </em>(พ.ศ. 2555) เรื่องของผู้หญิงคนหนึ่ง ที่พยายามฝึกวิ่งมาราธอน สุดท้ายพบว่าการวิ่งมาราธอนนั้นเยียวยาชีวิตในอดีตที่แตกสลายของเธอได้</p>
<p>ซึ่งจะเห็นว่า &ldquo;การวิ่ง&rdquo;ในภาพยนตร์ข้างต้น 2 เรื่องแรก การวิ่งยังเป็นเพียงส่วนหนึ่งของวิถีชีวิต เมื่อมีความเร่งรีบ ขณะที่เรื่องสุดท้ายการการวิ่งเป็นวาทกรรมผสมผสาน และวาทกรรมอารมณ์ความรู้สึก ดังที่ผู้เขียน (วิโรจน์ สุทธิสีมา) จำแนกไว้</p>
<p><em><strong>เมื่อพูดถึงการวิ่งแล้ว คงต้องมีชื่อ</strong> <strong>&ldquo;ตูน บอดี้สแลม&rdquo;</strong></em></p>
<p>ตูน บอดี้สแลม หรือ อาทิวราห์ คงมาลัย ร็อกเกอร์หนุ่ม ที่วิ่งเพื่อระดมทุนให้แก่วงการสาธารณสุขไทย  ในโครงการชื่อ &ldquo;ก้าวคนละก้าว&rdquo; โดยในปี 2559 เป็นการวิ่งจากรุงเทพฯ ไปอำเภอบางสะพาน จังหวัดประจวบคีรีขันธ์ ระยะทางประมาณ 400 กิโลเมตร เพื่อระดมทุนซื้ออุปกรณ์การแพทย์ให้โรงพยาบาลบางสะพาน ปี 2560 ตูนทำโครงการที่ใหญ่ขึ้น ด้วยการวิ่งจากอำเภอเบตง จังหวัดยะลา ไปที่อำเภอแม่สาย จังหวัดเชียงราย ระยะประมาณ 2,200 กิโลเมตร เพื่อระดมทุนห็แก่โรงพยาบาลศูนย์จำนวน 11 แห่งในประเทศไทย</p>
<p>การวิ่งระดมทุนทั้ง 2 ครั้ง ของตูน บอดี้สแลม ได้รับเงินบริจาคกว่าพันล้านบาท และมีการบันทึกเหตุการณ์ มาถ่ายทอดเป็นภาพยนตร์สารคดีเรื่อง <em>&ldquo;2,215 เชื่อ บ้า กล้า ก้าว&rdquo;</em> ซึ่งรายได้จากการฉายภาพยนต์มอบให้กับโรงพยาบาลศิริราช</p>
<p><em><strong>ส่วนวันข้างหน้า การวิ่งจะมีความหมาย หรือนัยยะอย่างไร คงต้องให้ประชาชนเป็นผู้พิจารณา โดยเฉพาะการวิ่งของ ชัชชาติ สิทธิพันธุ์ ผู้ว่าราชการกรุงเทพมหานคร<br />
</strong></em></p>
<br />
</body>
</html>
